<!DOCTYPE html>
<html lang="it">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="../css/header.css" />
    <link rel="stylesheet" href="../css/site.css" />
    <script src="../js/header.js"></script>
    <script src="../js/more.js"></script>
    <title>L'energia solare</title>
  </head>
  <body>
    <header id="header"></header>
    <script src="../js/header-creator.js"></script>
    <div id="title">
<h1>L'energia solare</h1>
    </div>
    <div id="content">
      <section class="section">
        <h2>Descrizione e Definizione</h2>
        <p>
          Da questa energia derivano più o meno direttamente quasi tutte le
          altre fonti energetiche disponibili all'uomo quali i combustibili
          fossili, l'energia idroelettrica, l'energia eolica, l'energia del moto
          ondoso, l'energia da biomassa con le sole eccezioni dell'energia
          nucleare, dell'energia geotermica e dell'energia delle maree. Può
          essere utilizzata direttamente a scopi energetici per
          produrre calore o energia elettrica con varie tipologie di impianto.
          Dal punto di vista energetico si tratta di un'energia alternativa ai
          classici combustibili fossili, rinnovabile e pulita (energia verde)
          nonché una delle energie a sostegno della ipotizzata economia
          verde nella società moderna. La quantità di energia solare che arriva
          sul suolo terrestre è enorme, circa diecimila volte superiore a tutta
          l'energia usata dall'umanità nel suo complesso, ma poco concentrata,
          nel senso che è necessario raccogliere energia da aree molto vaste per
          averne quantità significative, e piuttosto difficile da convertire in
          energia facilmente sfruttabile con efficienze accettabili. Lo sviluppo
          di tecnologie che possano rendere economico l'uso dell'energia solare
          è un settore della ricerca molto attivo ma che, per il momento, non ha
          avuto ancora risultati rivoluzionari.
        </p>
        <h2>Tipologie di tecnologie per il solare</h2>
        <p>
          Sono tre le tecnologie principali per trasformare in energia sfruttabile l'energia del sole:
          <ol>
            <li>
il pannello solare termico sfrutta i raggi solari per scaldare un liquido con speciali caratteristiche, contenuto nel suo interno, che cede calore all'acqua contenuta in un serbatoio di accumulo;
            </li> <br>
            <li>
il pannello fotovoltaico sfrutta le proprietà di particolari elementi semiconduttori per produrre energia elettrica quando sollecitati dalla luce;
            </li> <br>
            <li>
il pannello solare a concentrazione convoglia i raggi solari su un tubo in cui scorre un fluido termovettore o una serie di specchi piani che concentrano i raggi all'estremità di una torre in cui è posta una caldaia riempita di sali che per il calore fondono. In entrambi i casi "l'apparato ricevente" si riscalda a temperature molto elevate.
            </li> <br>
          </ol>
        </p>
          <h2>Utilizzi dell'energia solare</h2>
          <p>
            Attualmente i pannelli solari vengono utilizzati per fornire acqua calda e riscaldamento ad abitazioni e piccoli complessi edilizi. Sono state realizzate centrali solari che convertono il calore immagazzinato in energia elettrica ma questi prototipi non hanno trovato larga applicazione per la bassa resa rapportate con gli alti costi di gestione e con la discontinuità della fornitura elettrica.
I pannelli fotovoltaici vengono utilizzati in impianti isolati per alimentare dispositivi distanti dalle reti elettriche (sonde spaziali, ripetitori telefonici in alta montagna, ecc) o con richieste energetiche talmente ridotte che un allacciamento alla rete elettrica risulterebbe antieconomico (segnaletica stradale luminosa, parchimetri, ecc) e sconveniente dal punto di vista organizzativo. Ovviamente questi dispositivi devono essere dotati di accumulatori in grado di accumulare la corrente elettrica prodotta in eccesso durante la giornata per alimentare le apparecchiature durante le ore notturne e durante i periodi nuvolosi.
Vengono utilizzati anche in grandi impianti connessi in rete, sebbene la quantità d'energia erogata risulti variabile ; tale discontinuità rende difficile soddisfare in ogni momento la domanda di corrente. Tuttavia, essendo però il picco di produzione degli impianti ad energia solare in estate esso riesce a controbilanciare la maggiore domanda domestica dovuta ai condizionatori.
L'installazione di pannelli fotovoltaici ha avuto il suo massimo sviluppo in Germania.
          </p>
          <h2>Le critiche</h2>
<p>
  Una delle questioni che riguardano un possibile utilizzo su vasta scala dell'energia fotovoltaica è relativa alla produzione di grandi quantità di moduli fotovoltaici, che comporterebbe la necessità di reperire quantità rilevanti di materie prime minerali e il dover lavorare anche grossi quantitativi di sostanze tossiche.
Le principali critiche all'utilizzo di energia solare sono imputabili ai costi, all'efficienza e alla caratteristica intrinseca di intermittenza o non programmabilità di tale fonte energetica rispetto alle fonti energetiche convenzionali in quanto risente direttamente della copertura nuvolosa e della completa assenza durante la notte. Inoltre, per produrre i pannelli fotovoltaici occorre una grande quantità di energia, generata utilizzando spesso fonti non rinnovabili come il carbone.
</p>
        
      </section class="section">
    </div>
  </body>
</html>
